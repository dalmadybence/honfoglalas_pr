A Kárpát-medencei rovás Európában egyedülálló írásrendszer, mássalhangzós rövidítési módja miatt. Az egyik legfontosabb jelenleg ismert rovásos régészeti leleten, a Nagyszentmiklósi kincsen is megtalálható a Kárpát-medencei rovás. A Kárpát-medencei rovás magyar írások közé, másrészt a rovás íráscsaládba tartozik. A Kárpát-medencei rovással kapcsolatban számos, gyakran eltérő a vélemény . Azonban a Nagyszentmiklósi kincs felfedezése óta kétségbevonhatatlan az írás létezése. Ezzel az írással készült emlékek a székely–magyar rovásírásos emlékek túlnyomó többségénél korábbiak és a Kárpát-medence VII-XI. századi történetére vonatkozóan forrásértékűek. Ezért a Kárpát-medencei rovás ismerete a régészet, a történettudomány, a nyelvtörténet és a nyelvészet szempontjából is fontos értékkel bír. Ugyanakkor az a tény, hogy legalábbis a legkorábbi magyar szövegemlékek Kárpát-medencei rovással készültek, a magyar művelődéstörténet szempontjából is kiemelt jelentőségűvé teszi ezt az írást. A magyar nyelv a finn-ugor nyelvághoz tartozik. A finn-ugor nyelvág népei a magyarok, vogulok, osztyákok, zürjének, votyákok, lappok, finnek, mordvinok és cseremiszek valamikor az ősidőkben, Ázsia pusztaságain, közös nyelvet beszéltek s csak mikor egy-egy törzs kiszakadt az ősi közösségből és más tájakra vándorolt, akkor kezdett ennek a különvált törzsnek örökségként magával vitt nyelve is megváltozni. A különválás és önálló nemzeti fejlődés kora a múlt idők homályába vész. A mai finn-ugor népek bizonyára régesrégen megkezdték önálló életüket, mert manapság rendkívül nagy a nyelvi különbség közöttük. Különösen a magyar fejlődött önállóan s a többitől végképen elszigetelve. A magyar és legközelebbi rokonnyelve, a vogul között körülbelül olyan a viszony, mint az indoeurópai nyelvek körében a latin és görög között. A magyar nyelv ősi szókészlete finn-ugor eredetű. A rokonsági elnevezések, testrészek, közönségesebb állatok, növények, ásványok és az ősi foglalkozáshoz való eszközök nevei, továbbá az egyszerűbb számnevek és igék jórészt finn-ugor származásúak. De a finn-ugor alapnyelvből származó eredeti szókészletet nagyon sok idegen elem gazdagította. Még az ősidőkben történt az iráni, kaukázusi és mongol nyelvhatás. Ezt nyomon követte a török népek nyelvi hatása. Az utóbbi különösen szembeötlő. A magyarság Oroszország területén századokon át élt különböző török törzsek szomszédságában. Ez a szomszédság s egyes törökfajú néptöredékek beolvasztása különösen a földművelésre és állattenyésztésre vonatkozó szavakkal gazdagította a magyar nyelvet. 

 

A finnugrisztika kutatásai szerint a magyar nyelv legközelebbi rokonaitól mintegy 3000 éve válhatott el,így a nyelv története az i. e. 11-10. század tájékán kezdődött. Az i. e. 1. évezred-i. sz. 1. évezredet felölelő korszak az ősmagyar kor.A magyarok – a feltételezések szerint – fokozatosan megváltoztatták életmódjukat, letelepedett vadászokból nomád állattenyésztők lettek, talán a hasonló életmódot folytató iráni népekkel való kapcsolatteremtés nyomán. Legfontosabb állataikat a ló, a juh és a szarvasmarha képezhette.Írásos emlékek e kezdeti korból nem maradtak fent, de a kutatások megállapítottak néhány egykorú kölcsönszót, mint a török nyelvekből vagy a permi nyelvekből. Egyesek szerint permi eredetű a főnévi igenév ‑ni képzője , annak ellenére, hogy a török nyelvben -mek és -mak, a csuvasban pedig -me és -ma, hangrendtől függően.Az eurázsiai sztyeppén az 5–10. században élő népek nyelvei több különböző, elsősorban török, indoeurópai (szláv és iráni) és a finnugor nyelvcsaládhoz tartoztak. A történeti összehasonlító módszerrel dolgozó nyelvtudomány mai általánosan elfogadott kutatási eredményei szerint a magyar nyelv finnugor eredetű. Ezt csak akkor lehetne vitatni, ha erről a módszerről kiderülne, hogy nem alkalmas a nyelvek rokonságának feltérképezésére, de ebben az esetben a világ minden nyelvcsaládját újra kellene vizsgálni.A honfoglalás kori magyarságra emellett széles körben jellemző volt a kétnyelvűség is. Nem csak a magyarsághoz csatlakozott, később asszimilálódó török népcsoportok, a kavarok, a volgai bolgárok bizonyos csoportjai (egyes kutatók, mint Kristó Gyula, ide sorolják a székelyeket is), hanem a magyarok nagy része is beszélt egy törökös nyelvet a magyar mellett. 

 

Források: 

https://hu.wikipedia.org/wiki/Magyar_nyelv#%C5%90smagyar_kor 

https://hu.wikipedia.org/wiki/K%C3%A1rp%C3%A1t-medencei_rov%C3%A1s%C3%ADr%C3%A1s 