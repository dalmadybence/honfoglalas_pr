Jurta

A jurta a vándorló nomádok, jellemzően a közép-ázsiai és kelet-szibériai nomád török és mongol népek favázra épített kerek nemezsátra. A honfoglalás kori magyaroknak is lakóépülete volt. A nagy állattartó közösségekhez köthető életforma során alakult ki ez a rácsos falú, kupolás tetejű, nemezzel borított, sátorszerű építmény. A jurta jelentősége abban állt, hogy szétszerelve könnyen tovább lehetett vele vándorolni, ami az évszakok változása által meghatározott sztyeppei életmód (téli–nyári szállás), a költözködés szempontjából rendkívüli fontossággal bírt.

Jurta anyagai: A jurta rácsszerkezetéhez göcsmentes vörösfenyő, vagy kőrisfa léceket használunk. A léceket gőzölve hajlítjuk, hogy a rácsszerkezet szépen kövesse a kör ívét, hajlítás nélkül ugyanis a lécek homorúak lennének a rácsban.

A vörösfenyő híresen jól ellenáll az időjárásnak, élettartama igen hosszú.

A kőrisfa nem igazán tartós, viszont a legrugalmasabb faanyagok egyike, masszív rácsszerkezetet lehet belőle készíteni. A rácsszerkezet léceit nedves bivalybőr szíjakkal kötjük össze.

A tetőlécek, az ajtó és a tetőkarika alapanyaga lucfenyő.

A faanyagokat lenolajjal kenjük át, ettől szép sárgás színt kapnak és tartósít is valamennyire, bár az ajtót és a rácsszerkezet alsó részét érdemes speciális víztaszító és gombásodást gátló festékkel lekenni.

A borítás három részből áll. A tetőrudakra először egy normál lepedőanyagból készült ún. belső vászonborítás kerül. Ezt követi a filc borítás a jurta teljes felületén, végül a vízhatlan sátorponyva borítás kerül a jurtára. A hőszigetelést több filcréteg egymásra terítésével lehet hatékonyabbá tenni. A filc mű-, illetve természetes anyagok keverékéből készül tömörítés útján.

Előnye, hogy nem rohad el, jó hő- és hangszigetelő tulajdonságokkal rendelkezik.


Főbb jellemzők:
• passzív szigetelőrendszerrel ellátott,
• fűthető,
• egész évben használható,
• hosszú távon megbízható,
• magas komforthatást nyújtó,
• világos belső terű,
• letisztult, arányos formavilággal bíró,
• többfunkciós,
• korszerű és innovatív

Jurta átmérője: 4,5 méter
Jurta magassága: 4 méter.

 
Jurta belterének kiszámítása:
Jurta alakzata egy hengerből és kúpból áll.
Henger Térfogat: r * r * 3,14 * H = 2,25m * 2,25m * 3,14 * 2m = 15,89 m2 * 2m = 31,7925 m3
Henger alapkörének kerülete: 4,5* 3,14 = 14,13
Henger alapkörének területe: r * r * 3,14 = 2,25m * 2,25m * 3,14 =  15,89 m2
Kúp térfogat: (r * r * 3,14 * H) / 3  = (2,25m * 2,25m * 3,14 * 2) / 3 =3,375

Júrta légtér  = Henger Térfogata + Kúp térfogata = 31,7925 + 3,375 =  35,1675 m3
Júrta beltere 35,1675 m3 



Íjászat

Az íjászat a nyílvesszők íjjal való kilövését jelentő tevékenység, magyarul a nyilazás. A történelem során a vadászat és a hadviselés volt a két legfontosabb alkalmazási
területe, napjainkban sportként él tovább. A honfoglalás kori (és annál is korábbi) magyarok a sztyeppei népekhez hasonlóan, életmódjukból fakadóan kiváló lovasíjászok voltak.
Ezt tanúsítja a híres középkori fohász is: „A magyarok nyilaitól ments meg, Uram, minket!”. Visszacsapó íjakat használtak. Az íjászat az államalapítás után sem tűnt el
Magyarországról. Mindig is voltak könnyűlovas egységek, akik ezt a harcmodort folytatták, például a székelyek és kunok. Az íj egészen a végvári harcok idejéig használatban
maradt.





